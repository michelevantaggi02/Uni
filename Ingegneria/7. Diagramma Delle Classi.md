# Diagramma Delle Classi

I diagrammi di classe mostrano le diverse _classi_ che _costituiscono un_ _sistema_ e come si _relazionano_ una all'altra.

Sono diagrammi statici:
- mostrano le classi, insieme ai loro metodi e attributi oltre alle relazioni statiche tra loro
- non mostrano le chiamate ai metodi tra di loro

## Classi

Una classe è il _descrittore_ di un insieme di oggetti o (istanze della classe) che condividono gli stessi attributi, operazioni, metodi, relazioni e comportamento.

Viene rappresentata da un rettangolo contenente il suo nome in una sottosezione rettangolare.

![[Classi.png|center]]

Il nome è l’unica sottosezione obbligatoria. Facoltativamente, si possono mostrare gli __attributi__ (campi) e le __operazioni__ (metodi) della classe in due altre sottosezioni del rettangolo.

## Attributi

Gli attributi sono mostrati con almeno il loro __nome__, ma si possono includere anche il loro __tipo__, il _valore iniziale_ e altre proprietà.

### Visibilità

- __+__ sta per pubblici (_public_)
- __#__ sta per protetti (_protected_)
- __-__ sta per privati (_private_)
- __~__ sta per pacchetto (_package_)

## Operazioni

Le __operazioni__ (_metodi_) sono mostrate con almeno il loro nome, ma si possono includere anche i loro __parametri__ e i __tipi restituiti__.

Anche loro hanno diverse [[#Visibilità]]

![[Operazioni.png|center]]

Le _azioni_ che la classe sa eseguire descrivono i suoi __aspetti comportamentali__ e offrono un __servizio__ che può essere richiesto ad ogni istanza della classe.

- Direzione: in, out, inout (default in)
- Visibilità: + pubblica, - privata, # protetta
- Query
- Modificatori
- Operazione ≠ metodo (Se in presenza di _polimorfismo_)

## Relazioni

Diverse classi si possono relazionare tra loro in modi diversi:

- [[#Associazione]]
- [[#Aggregazione]]
- [[#Composizione]]
- [[#Generalizzazione/Specializzazione (ereditarietà)|Generalizzazione (ereditarietà)]]
- [[#Dipendenza]]
- [[#Interfacce e realizzazioni|Realizzazione]]

Permettono di descrivere _relazioni logiche_ tra le classi nel dominio applicativo

### Associazione

Un’associazione tra due classi indica che si può avere un collegamento tra una coppia di oggetti appartenenti alle due classi.

Le associazioni si indicano con:

- __nome dell'associazione__: un verbo che specifica l’azione che l’oggetto origine esegue sull'oggetto destinazione.
- __Nome dei ruoli__: un sostantivo che descrive il ruolo che gli oggetti possono ricoprire.
- __Navigabilità__: specifica se la comunicazione tra gli oggetti può essere uni o bidirezionale.
- __Molteplicità__: specifica per ciascun lato dell’associazione, quanti oggetti possono relazionarsi a un oggetto sull'altro lato.

Un'associazione è rappresentata da una __linea__ che connette le due classi. Nome, ruoli e molteplicità (__cardinalità__) possono essere inseriti sulla linea nelle vicinanze della classe a cui si riferiscono (oppure possono anche essere omessi).

![[Associazioni.png|center big]]

#### Molteplicità

![[Molteplicità.png|center]]

![[Molt2.png|center]]

#### Classi Di Associazioni

Nelle relazioni molti a molti non sempre è possibile assegnare un attributo ad una delle due classi.

```ad-example
collapse: open

- Ogni oggetto Persona può essere dipendente di molti oggetti Azienda. 
- Ogni oggetto Azienda può impiegare molti oggetti Persona
- Si assuma che ogni Persona percepisce uno stipendio da ogni Azienda in cui lavora. 

Dove collochiamo l’attributo stipendio: nella classe Persona o nella classe Azienda?

Per ogni associazione “impiega” tra un oggetto Persona e un oggetto Azienda, c’è uno specifico stipendio per uno specifico rapporto di lavoro. L’UML consente di modellare questa situazione con una classe associazione.


```

Una __classe associazione__ è un’associazione che è anche una classe. Oltre a connettere due classi, definisce un insieme di caratteristiche proprie dell’associazione.

Una classe associazione è rappresentata:

- dalla linea dell’associazione (compresi tutti i nomi di ruolo e molteplicità),
- dal rettangolo della classe
- dalla linea tratteggiata verticale che li collega.

![[classi_associazioni.png|center]]

#### Navigabilità Di Un'associazione

Il nome di una associazione, se possibile non dovrebbe esprimere una direzione, oppure esprime la direzione/navigazione prevalente

```ad-example
collapse: open

![[navigabilita.png|center]]

```

### Aggregazione

Le __aggregazioni__ sono un tipo speciale di associazione nel quale le due classi partecipanti non hanno un rango uguale, ma hanno una relazione di tipo __tutto-parte__.

Un'aggregazione descrive come la classe che ha il ruolo del tutto è composta di altre classi, che hanno il ruolo di parti.

Le aggregazioni sono rappresentate da un’associazione che mostra un rombo sul lato dell’aggregato

![[aggregazione.png|center big]]

### Composizione

La composizione è una forma più forte di aggregazione, con la differenza che in una composizione la _parte_ non può esistere _al di fuori del tutto_:

- le parti esistono solo all'interno del tutto
- se il tutto è distrutto anche le parti muoiono

Graficamente indicata da rombo solido/pieno a lato «classe tutto» diretta verso «classe parte»

![[composizione.png|center big]]

Ogni parte appartiene ad un unico composito, dunque possono esistere gerarchie di composizione, ma non possono esistere reti di composizione (albero).

### Generalizzazione/Specializzazione (ereditarietà)

l’ereditarietà serve a derivare una nuova classe (_sottoclasse_) da una classe esistente (_superclasse_) in modo tale che la sottoclasse:

- __acquisisce__ (eredita) tutti gli attributi e le operazioni (metodi) della superclasse,
- può __aggiungere__ altri attributi e operazioni proprie,
- può __ridefinire__ alcune operazioni della superclasse.

In UML si usa il termine __generalizzazione__ per indicare che una classe __è una superclasse__ di un’altra classe.

La generalizzazione (specializzazione) è rappresentata da una linea che connette le due classi con una freccia (triangolo vuoto) dalla classe derivata (sottoclasse) alla classe base (superclasse).

In UML è possibile rappresentare __l’ereditarietà multipla__

![[ereditarieta.png|center big]]

### Classi Astratte

Una classe che __non può essere instanziata__, non ha implementazione.

### Dipendenza

Una dipendenza è una relazione tra due o più elementi del modello, dove un cambiamento ad uno di essi (__fornitore__) _può influenzare_ o fornire delle informazioni necessarie all'altro (__cliente__).

```ad-tldr
title: Definizione

Si ha dipendenza tra due elementi di un diagramma se la modifica alla definizione del primo (server) può cambiare la definizione del secondo (client)

```

Le dipendenze vanno minimizzate (Loose coupling), perché troppe dipendenze creano confunsione nel diagramma

#### Dipendenze D'uso

Il cliente usa alcuni servizi della classe fornitore (come parametro, valore restituito o nella sua implementazione) per implementare il proprio comportamento (invoca metodi).

Le dipendenze sono indicate con frecce tratteggiate dal cliente verso il fornitore

![[dipend.png|center big]]

#### Tipi Di Dipendenze

![[tipi_dip.png|center]]

### Interfacce E Realizzazioni

Un’__interfaccia__ è un insieme di funzionalità pubbliche identificate da un nome (quindi soltanto metodi, no attributi).

Una __realizzazione__ è una relazione tra una classe e un’interfaccia; indica che la classe implementa le operazioni dell’interfaccia.

Un'interfaccia è una __classe priva di implementazione__, una classe _realizza_ un'interfaccia se ne _implementa_ le operazioni

![[interfacce.png|center big]]

La relazione di realizzazione è visualizzata da una linea tratteggiata con una freccia (triangolo vuoto) che punta dalle realizzazioni all’interfaccia

## Caratteristiche Varie

### Operazioni E Attributi Statici

Sono applicabili alla classe non instanziata, quindi non all'oggetto.

Sottolineati sul diagramma

### Parole Chiave

Estendono la semantica dell'UML, sono formate da costrutto simile + parola chiave

### Responsabilità

Funzionalità offerte (commenti)

### Proprietà Derivate

Possono essere calcolate a partire da altri valori, si indicano con "/" prima del nome

### Proprietà Readonly E Frozen

Come dice il nome, le readonly non offrono servizi di scrittura e le frozen non possono variare il loro ciclo di vita

### Enumerazioni

Insiemi di valori che non hanno altre proprietà oltre il valore simbolico

### Classi Parametriche

Segnaposti (es: genetics in java)

### Classi Attive

Eseguono e controllano il proprio _thread_

# Diagramma Degli Oggetti

Rappresenta le __istanze__ comprese di associazioni e valori delle proprietà, è utile per esempi illustrativi e oggetti particolati (Singleton).

- è una fotografia degli oggetti che compongono un sistema, nessuna parte è obbligatoria.
- Utile quando i collegamenti tra le classi sono complicati
- Viene usato nei diagrammi di sequenza
- gli oggetti vengono specificati con nome_oggetto_instanza : nomeClasse
- Rappresenta singole associazioni tra gli oggetti
