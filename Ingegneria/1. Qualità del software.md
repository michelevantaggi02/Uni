Sebbene il software sia intangibile possiamo attribuirgli delle qualità:

- Qualità __interne__ riguardanti gli __sviluppatori__ del sistema
- Qualità __esterne__ apprezzate dagli __utenti__ del sistema

```ad-example
collapse: open

- Gli utenti vogliono che il software sia _affidabile_
- Gli sviluppatori vogliono che il software sia _verificabile_

Entrambe le qualità dipendono l'una dall'altra in quanto per ottenere affidabilità il software deve poter essere verificato.
```

Il prodotto dell'ingegneria del software è il sistema consegnato al committente (software, __manuali__,...). Tale prodotto viene realizzato mediante un __processo__ mediante il quale vengono creati diversi prodotti _intermedi_ che devono però rispettare gli stessi requisiti del prodotto finale.

# Qualità Esterne

## Correttezza

Un programma è __corretto__ se si comporta secondo le __specifiche funzionali__ date:

- Le specifiche devono essere _non ambigue_
- Più le specifiche sono rigorose, più è possibile verificare la correttezza del software.

## Affidabilità

Un software è __affidabile__ quanto è alta la probabilità che funzioni come atteso entro un certo intervallo di tempo. I software [[#Correttezza|corretti]] sono anche _affidabili_

## Robustezza

Un programma è __robusto__ se si comporta in modo accettabile anche in circostanze non previste nella specifica dei requisiti.

```ad-example
collapse: open

Input non corretto o fallimenti hardware

```

Un programma [[#Correttezza|corretto]] può non essere robusto.

```ad-important
title: Legge di Postel

Sii conservatore in ciò che fai, sii liberale in ciò che riguardare 01-03-2023

```

## Prestazioni

Le __prestazioni__ di un software dipendono dall'efficienza con cui il software utilizza le risorse interne del computer (memoria, potenza di calcolo, rete). Le prestazioni possono essere valutate mediante misure, analisi e simulazioni.

Le prestazioni influenzano l'usabilità e la scalabilità di un software

## Usabilità

Un software è __usabile__ quando gli utenti lo reputano semplice da utilizzare (_user friendly_). L'interfaccia grafica influisce molto sull'esperienza che l'utente percepisce nell'usare il software.

# Qualità Interne

## Verificabilità

Un software è __verificabile__ quando è facile verificarne la correttezza e le prestazioni.

## Manutenibilità

La __manutenibilità__ di un software indica la facilità con cui tale software può evolvere, al fine di rimuovere errori, implementare nuove funzionalità, migliorare funzionalità esistenti, ecc..

### Software Legacy

è un software che è presente in un'organizzazione da più tempo e molto spesso utilizza della tecnologia non più usata che è quindi difficile modificare. In questi casi bisogna ricorrere al reverse engineering o reengineering per ricostruire i vari passaggi del suo funzionamento.

### Riparabilità

La facilità con cui si eliminano i difetti del software

### Evolvibilità

Facilità con cui si possono apportare cambiamenti

## Riusabilità

Alcuni elementi del software possono essere riutilizzati per dare vita ad altri prodotti differenti. Ci sono dei produttori di software che sono specializzati alla produzione di queste librerie aggiuntive che devono essere altamente riutilizzabili.

## Portabilità

Un software è __portabile__ se può essere eseguito in ambienti diversi (sia hardware che software)

## Comprensibilità

Più il software è complesso più è probabile che sia difficilmente comprensibile

```ad-info
title: Legge di Eagleson

qualsiasi codice sorgente che hai scritto e che non è più stato guardato da sei o più mesi potrebbe benissimo essere stato scritto da qualcunaltro.

```

Un software comprensibile internamente è facile da verificare e mantenere, mentre un software prevedibile esternamente è facile da comprendere per l'utente

## Interoperabilità

Un programma è __interoperabile__ con un altro se può cooperare e coesistere con questo.

```ad-example

Un elaboratore di testo come word può aggiungere immagini o diagrammi di altre applicazioni o anche aprire documenti di openoffice

```

# Qualità Di Processo

## Produttività

è la qualità del processo di produzione di che ne indica l'efficienza con cui viene scritto e le sue prestazioni in conseguenza.

```ad-example

Il linguaggio C è molto performante ma allo stesso tempo poco produttivo.

```

## Tempestività

è la capacità di rendere disponibile un prodotto al momento giusto, è necessaria un'attenta _pianificazione_ del processo per poter sviluppare in un tempo sufficiente il software

## Visibilità

Un processo di sviluppo del software è __visibile__, o trasparente, se tutti i suoi passaggi sono documentati in modo chiaro. Un processo visibile consente ai vari attori di avere chiaro lo stato del progetto, potendo così soppesare le loro scelte, lavorando tutti nella stessa direzione.

# Aree Applicative

Il software deve automatizzare una specifica applicazione ed è caratterizzato sulla base della sua area applicativa (ovvero l'area di lavoro su cui deve lavorare)

## Sistemi Informativi

Devono gestire le informazioni di un'organizzazione, non eseguono calcoli estremamente complessi ma si occupano della gestione, la modifica, l'aggiunta e l'eliminazione di una grande quantità di informazioni.

Molti di questi sistemi informativi hanno un'interfaccia web, e il loro principale lavoro è quello di gestire i dati, quindi alla loro base hanno sempre un __database__.

Questi sistemi possono essere caratterizzati in base al modo con cui elaborano questi dati:

- __Integrità dei dati__: capacità di garantire la non corruzione dei dati
- __sicurezza___: capacità di fornire un opportuno livello di protezione rispetto all'accesso ai dati
- __disponibilità dei dati__: capacità di limitare le condizioni in cui i dati non sono accessibili
- __prestazioni delle transazioni__: capacità di eseguire più transazioni simultaneamente

## Sistemi in tempo reale

Devono essere in grado di rispondere a determinati eventi entro un tempo limitato, per fare questo si basano su uno _scheduler_ che si occupa di ordinare le azioni del sistema anche in base alla priorità o al tempo di esecuzione. 

Il tempo di risposta di questi sistemi deve quindi essere una qualità caratterizzante, devono essere inoltre affidabili e devono evitare rischi inaccettabili.

## Sistemi distribuiti

I sistemi distribuiti sono composti da più macchine indipendenti o semi-indipendenti che sono collegate attraverso una rete. Devono essere quindi sviluppati per poter essere eseguiti contemporaneamente su più computer e gli strumenti di sviluppo devono supportare queste necessità.

## Sistemi embedded

Nei sistemi embedded il software di solito è solo __uno dei tanti componenti__ che si occupa di interfacciarsi soltanto ai componenti del sistema che controlla