zIl modello è stato introdotto nel 1970 allo scopo di favorire l’ indipendenza dei dati ed è stato adottato dai sistemi commerciali all'inizio degli anni 80.

Il modello relazionale è ad oggi il più diffuso modello di basi di dati sotteso ai DBMS commerciali, tra le ragioni di questo successo ci sono:

- Semplicità: l'utente percepisce il DB come insieme di tabelle
- Carattere diciarativo dei linguaggi di manipolazione ed interrogazione

```ad-note
title: Differenze con gli altri modelli

Le principali differenze tra il modello relazionale e i modelli _gerarchico/reticolare_:
- Modo in cui si rappresentano le __associazioni__ tra i record:
	- _gerarchico e reticolare_ usano i _puntatori_
	- _relazionale_ usa i _valori_
- A differenza degli altri modelli, il modello relazionale è definito __formalmente__ e trae fondamento nella __teoria degli insiemi__ e nella __logica dei predicati__ al primo ordine

```

Il modello relazionale si basa sui concetti di relazione e tupla, che sono delle variazioni delle nozioni matematiche di _relazione_ e _$n$-upla_.

# Relazioni

```ad-info
title: Relazioni matematiche

Si considerino $n$ insiemi $D_1,...,D_n$ non necessariamente distinti:

- Il _prodotto cartesiano_ $D_1 \times ... \times D_n$ è __l'insieme di tutte le $n$-uple ordinate__ ($d_1 ... d_n$)tali che $d_1\in D_1, .... , d_n \in D_n$
- Una _relazione_ (matematica) $R$ è un sottoinsieme del prodotto cartesiano $$R \subseteq (D_1\times...\times D_n)$$
- Il _grado_ di $R$ è $n$
- La cardinalità $|R|$ è il numero di elementi di $R$
 
```

Gli elementi di una relazione matematica $R$ sono $n$-uple ordinate nella forma $$(d_1...d_n), d_i \in D_i, i \in \{1,...,n\} $$

Nel contesto delle basi di dati l’ordine degli elementi in una n-upla _non e’ importante_.

Risulta piuttosto conveniente essere in grado di nominare un particolare elemento $d_i$, piuttosto che individuarlo mediante il suo indice $i$

# Domini Ed Attributi

```ad-important

Un __dominio__ è un __insieme non vuoto__ di valori atomici (__indivisibili__)

Un __attributo__ è un __nome associato ad un dominio__

Si indica con $dom(A)$ il dominio associato all'attributo $A$

```

# Tuple (le righe)

La tupla è un $n$-upla dove l'ordine degli elementi non ha rilevanza

```ad-important

Si consideri un insieme di __attributi__ $X = \{A_1,...,A_n\}$.

Una tupla $t$ su $X$ è una __funzione__ che associa ad ogni $A_i \in X$ un valore nel dominio $dom(A_i)$, oppure un valore speciale $null$.

Il valore della tupla $t$ sull'attributo $A_i$ si indica con $t[A_i]$

```

# Schema E Istanza Di Relazione

Dato un l'insieme di attributi $X = \{A_1,...,A_n\}$

Uno __schema di relazione__ su $X$ e’ dato da:

- un __nome__ di relazione $R$
- l' __insieme__ di attributi $X$

Un' __istanza di relazione__ su $X$ è un __insieme di tuple__ su $X$

In sintesi lo schema è la struttura della tabella con le sue relazioni e l'istanza è l'istanza

# Schema E Istanza Di Basi Di Dati

Uno __schema di basi di dati__ è un __insieme__ di:
- __schemi di relazioni__ con nomi diversi.
- __definizione di chiavi primarie__ per ogni schema di relazione
- __vincoli di integrità__ sullo schema

Un' __istanza di basi di dati__ sullo schema $\mathcal B = \{R_1(X_1),...,R_n(X_n)\}$ è un __insieme__ di __istanze di relazioni__ $\{r_1,...,r_n\}$ tali che $\forall i \in \{1,...,n\}, r_i$ è un'istanza di $R_i$ che __soddisfa i vincoli di integrità__ di $R_i$

In sintesi lo schema di basi di dati è l'insieme di tutte le tabelle relazionate tra loro

# Vincoli Di Integrità

Comunemente sono presenti dei vincoli sui valori effettivi che caratterizzano un'istanza di base di dati.

- __Vincoli intrinseci basati sul modello__ (es: non ci possono essere tuple duplicate)
- __vincoli basati sullo schema__ sono espressi direttamente sugli schemi del modello dei dati
- __vincoli che non possono essere espressi negli schemi__ devono essere specificati realizzando _programmi applicativi_
- __dipendenze funzionali__ vengono usate per verificare la qualità della progettazione di BD relazionali

## Vincoli Basati Sullo Schema

- __vincoli Intrarelazionali__ che coinvolgono un' __unico schema di relazione__
- __vincoli interelazionali__ che coinvolgono __più schemi di relazioni__

### Vincoli Intrarelazionali

- __vincoli di tupla__ coinvolgono uno o più valori della stessa tupla
- __vincoli di univocità__ restrizioni che vietano a due tuple di una stessa istanza di coincidere sui valori di un dato sottoinsieme di attributi

```ad-example

Alcuni vincoli intrarelazionali sono:

- il vincolo di dominio $18 \leq voto \leq 30$
- il vincolo su più valori della stessa tupla, lode = yes solo se voto = 30
- il vincolo di valore non nullo che specifica che l'attributo matricola non può essere NULL
- non esistono due tuple che coincidono contemporaneamente sui valori di matricola e corso

```

```ad-important
title: Vincolo d'univocità

Sia $R(X)$ uno schema di relazione e sia $Y \subseteq X, Y \neq \emptyset$ un insieme di attributi sottoposto a vincolo d'univocità, in simboli UNI : $Y$

Un'istanza di relazione $r$ su $R$ soddisfa il vincolo d'univocità su $Y$ se per ogni coppia di tuple $t_1,t_2 \in r, t_1 \neq t_2$ esiste un attributo $A \in Y$ tale che:
- $t_1[A] \neq t_2[A]$
- $t_1[A]$ ha valore NULL, oppure
- $t_2[A]$ ha valore NULL

```

# Concetto Di Chiave

- Superchiavi
- Chiavi candidate
- Chiave primaria

Data $R(X)$, un insieme di attributi $K \subseteq X$ è

```ad-important
title: Superchiave

se in ogni istanza ammissibile $r$ non esistono due tuple distinte $t_1,t_2 \in r$ tali che $t_1[K] = t_2[K]$

Una superchiave è __un insieme di attributi__ sottoposto a __vincolo d'univocità__

```

```ad-important
title: Chiave candidata

$K$ è una chiave candidata se $K$ è una superchiave minimale, ovvero non esiste $K' \subset K$ dove $K'$ è una superchiave

```

```ad-important
title: Chiave primaria

È necessario scegliere una chiave candidata che svolga il ruolo di __chiave primaria__ su cui non si ammettono valori nulli.

Segue il __vincolo di integrità dell'entità__

```
## Chiavi Esterne Semplici

Siano $R(X), S(Y)$ due schemi di relazione in una base dati $\mathcal B = \{R,S,...\}$ 

Una __chiave esterna__ di $R$ che fa riferimento ad $S$ è definita da:

- un attributo $A \in X$
- un attributo $B \in Y$ tale che:
	- $dom(A) = dom(B)$
	- UNI : $\{B\}$
- un __vincolo d'integrità referenziale__ sulla coppia di attributi ($A$, $B$) che definisce: _per ogni istanza $\{r,s,...\}$ della base di dati, l'insieme di valori di $A$ in $r$ è un sottoinsieme dei valori di $B$ in $s$_

La chiave esterna si denota come $$CE : A \to S(B)$$
## Chiavi Esterne Composte

Siano $R(X), S(Y)$ due schemi di relazione di una base dati $\mathcal B = \{R,S,...\}$

Una chiave esterna di $R$ che fa riferimento a $S$ è definita da:

- Una __lista ordinata di attributi__ $L = <A_1,...,A_m>, \{A_1,...,A_m\} \subseteq X$
- Una __lista ordinata di attributi__ $L' = <B_1,...,B_m>, \{B_1,...,B_m\} \subseteq Y$ tale che:
	- $\forall i=1,...,m : \text{dom}(A_i) = \text{dom}(B_i)$
	- $\text{UNI} : \{B_1,....,B_m\}$
-  Un __vincolo d'integrità referenziale__ che stabilisce:
	per ogni istanza $\{r,s,...\}$ della base dati $\mathcal B$, per ogni tupla $t \in r$ senza valori nulli sugli attributi della lista ordinata $L$, esiste una tupla $t'\in s$ tale che:$$\forall i=1,...,m : t[A_i] = t'[B_i]$$

  

# Operazioni Nel Modello Relazionale

Reperimento:

- Algebra relazionale (Linguaggi procedurali)
- Calcolo relazionale (Linguaggi dichiarativi)

Aggiornamento:

- Inserimento
- Modifica
- Cancellazione

## Aggiornamento E Gestione Violazione Vincoli D'integrità

L'__inserimento__ può _violare tutti i tipi di vincoli_ (dominio, univocita’, non nullita’, integrita’ dell’entita’, integrita’ referenziale).

I DBMS di solito impediscono inserimenti che portano ad un’istanza di base di dati non valida.

La __cancellazione__ puo’ portare alla violazione del _vincolo di integrita’ referenziale_

I DBMS forniscono di solito varie opzioni per gestire la violazione del vincolo di integrita’ referenziale a seguito di cancellazioni:

- __Rifiuto__ della cancellazione
- __propagazione della cancellazione__ fino a risolvere il problema, cancellando le tuple che riferiscono alla tupla che si sta eliminando
- __modifica dei valori__ degli attributi referenti che causano la violazione, ponendoli a __NULL__ oppure ad un valore di __default__.

La __modifica__ puo’ essere vista come un’operazione di cancellazione seguita da un’operazione di inserimento: entrano dunque in gioco le politiche viste sin’ora per inserimento e cancellazione


```ad-example

$\text{REPARTO(}\underline{nome}\text{, ubicazione, primario) CE:primario} \to \text{MEDICO(cod\_fis)}$

$\text{STANZA(}\underline{numero, reparto}\text{) CE: reparto}\to\text{REPARTO(nome)}$

$\text{LETTO(}\underline{numero, stanza, reparto}\text{) CE:(stanza, reparto)}\to\text{STANZA(numero, reparto)}$

$\text{MEDICO(}\underline{cod\_fis}\text{, nome, cognome, reparto)}$

$\text{PAZIENTE(}\underline{num\_tessera}\text{, cod\_fis, nome, indirizzo, sesso)}$

$\text{RICOVERO(}\underline{paziente, data\_amm}\text{, data\_dim) CE: paziente}\to\text{PAZIENTE(num\_tessera)}$

$\text{DEGENZA(}\underline{paziente, ammissione, data\_inizio}\text{, data\_fine, letto, stanza reparto)}$
$\text{CE: (paziente, ammissione)}\to\text{RICOVERO(paziente, data\_amm)}$

Si assuma che in ogni reparto (con nome univoco) le stanza vengano numerate in ordine progressivo (dalla stanza 1 alla stanza n del reparto x) così come i letti in una stanza (ad esempio il letto 2 nella stanza 1 del reparto 7)

```
