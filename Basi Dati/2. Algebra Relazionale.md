```ad-note
title: Lista delle operazioni in notazione

- [[#Ridenominazione]]: $\rho_S(r)$ per la relazione oppure $\rho_{A_1\to B_1, ..., A_j \to B_j}$  per gli attributi
- [[#Selezione]]: $\sigma_F (r )$ con $F$ condizione che devono rispettare le righe
- [[#Proiezione]]: $\pi_Y(r)$ con $Y$ lista delle colonne da mantenere

```

Linguaggio per l’interrogazione di BD basato sul modello relazionale.

E’ costituita da un insieme di __operatori unari e binari__ su istanze di relazioni: ciascun operatore ha come argomento _una o due istanze_ di relazioni e _produce una nuova istanza_ di relazione.

E’ un linguaggio procedurale: viene specificata la _sequenza di operazioni_ necessarie per ottenere il risultato atteso.

L’algebra relazionale e’ importante perche’ fondamento formale per le operazioni nel modello relazionale e base per implementare ed ottimizzare le interrogazioni nei RDBMS commerciali. Alcuni suoi concetti sono incorporati nel linguaggio di interrogazione SQL, standard per i RDBMS.

# Operatori

Gli operatori dell’algebra relazionale possono essere classificati in:

- __Operatori insiemistici__: unione, intersezione, differenza, prodotto cartesiano
- __Operatori propriamente relazionali__: ridenominazione, selezione, proiezione, concatenazione (join), divisione

Non tutti i precedenti operatori sono __primitivi__: l’intersezione, la concatenazione e la divisione possono infatti essere _espressi mediante i restanti operatori_ (lo vedremo).

# Ridenominazione

Data un’ istanza di relazione $r$ sullo schema di relazione $R(A_1, . . . , A_n)$, la __ridenominazione__: $$\rho_S(A_1\to B_1,...,A_n \to B_n )(r )$$ del nome di relazione $R$ con il nome di relazione $S$ e degli attributi $A_1, . . . , A_n$ con $B_1, . . . , B_n$ e’ definita dall’ istanza di relazione $s$ sullo schema di relazione $S(B_1, . . . , B_n)$, dove: $$s = \{\{(B_1, v_1), . . . , (B_n, v_n)\} | \{(A_1, v_1), . . . , (A_n, v_n)\} \in r \}$$

Nel seguito utilizzeremo le notazioni:

- $\rho_S(r)$ per indicare una ridenominazione del solo __nome di relazione__
- $\rho_{A_1\to B_1, ..., A_j \to B_j}$ per indicare una ridenominazione __dei soli attributi__ $A_1, . . . , A_j$ in $B_1, . . . , B_j$
- $S(B_1,...,B_n) \gets R(A_1,...,A_n)$ oppure $S\gets R)$ per indicare la ridenominazione in una __sequenza di operazioni dell'algebra relazionale__

# Operatori Insiemistici

La seguente definizione introduce la nozione di compatibilita all’unione per due schemi di relazione, utile a definire nel seguito gli operatori insiemistici dell’algebra relazionale di unione, intersezione e di↵erenza

```ad-info
title: Relazioni compatibili all'unione

Le relazioni $R(A_1,...,A_n), S(B_1, ..., B_m)$ sono dette compatibili all'unione se hanno lo stesso grado ($n=m$) e $\forall i = 1,...,n : \text{dom}(A_i) = \text{dom}(B_i)$




```

## Unione

Siano $r$ e $s$ due istanze di relazione i cui schemi ($R(X )$ ed $S(Y )$, rispettivamente) sono __compatibili all’unione__.

L’unione applicata ad $r$ e $s$, indicata con $r \cup s$ è una __relazione sull’insieme di attributi $X$__ contenente le tuple che appartengono ad $r$ oppure ad $s$:

$$r \cup s = \{t | t \in r \vee t \in s\}$$

## Intersezione

Siano $r$ e $s$ due istanze di relazione i cui schemi ($R(X )$ ed $S(Y )$, rispettivamente) sono __compatibili all’unione__.

L’intersezione applicata ad $r$ e $s$, indicata con $r \cap s$ è una __relazione sull’insieme di attributi $X$__ contenente le tuple che appartengono sia ad $r$ che ad $s$:

$$r \cap s = \{t | t \in r \wedge t \in s\}$$

## Differenza

Siano $r$ e $s$ due istanze di relazione i cui schemi ($R(X )$ ed $S(Y )$, rispettivamente) sono __compatibili all’unione__.

La differenze $r \backslash s$ è una __relazione sull’insieme di attributi $X$__ contenente le tuple che appartengono ad $r$ ma non ad $s$:

$$r\backslash s = \{t | t \in r \wedge t \notin s\}$$

## Prodotto Cartesiano

Siano $R(X )$ e $S(Y )$ due schemi di relazione tali che $X = \{A_1, . . . , A_n\}$, $Y = {B_1, . . . , B_m}$ ed $X \cap Y = \emptyset$ e si considerino due istanze di relazione $r$ ed $s$ sugli schemi $R(X ), S(Y )$.

L’operatore di prodotto cartesiano $r \times s$ produce un’istanza di relazione formata da tutte le tuple che e’ possibile ottenere unendo le tuple di r ed s:

$$r \times s = \{\{(A_1, v_1), . . . , (A_n, v_n)\} \cup \{(B_1, v_1), . . . , (B_n, v_m)\} | \{(A_1, v_1), . . . , (A_n, v_n)\} \in r \wedge \{(B_1, v_1), . . . , (B_n, v_m)\} \in s\}$$

```ad-example
# Lingue

|  lingua  | % popolazione |
|:--------:|:-------------:|
|  cinese  |     11.9      |
| spagnolo |      5.6      |
| inglese  |      4.9      |

# Stati

| stato | madrelingua |
| :---: | :---:|
| Messico| spagnolo |
| Colombia | spagnolo |

# Lingue x Stati

| lingua | % popolazione | stato | madrelingua |
|:---:|:---:|:---:|:---:|
|  cinese  |     11.9      | Messico| spagnolo |
| spagnolo |      5.6      | Messico| spagnolo |
| inglese  |      4.9      | Messico| spagnolo |
|  cinese  |     11.9      | Colombia| spagnolo |
| spagnolo |      5.6      | Colombia| spagnolo |
| inglese  |      4.9      | Colombia| spagnolo |
```

# Operatori Propriamente Razionali

## Selezione E Proiezione

Gli operatori di __selezione__ e __proiezione__ sono __operatori unari__ che svolgono funzioni complementari:

- La __selezione__ produce come risultato un’istanza di relazione costituita da un __sottoinsieme di tuple dell’istanza di relazione in input__
- La __proiezione__ produce come risultato un’istanza di relazione costituita da un __sottoinsieme di colonne della tabella__ che illustra l’istanza di relazione in input.

### Selezione

Data $R(X )$, una __condizione di selezione__ su $X$ e’ una __formula proposizionale__ $F$ , ovvero una formula ottenuta __combinando con i connettivi__ $\wedge, \vee, \neg$ __condizioni atomiche__ (clausole) del tipo $A\theta B$ oppure $A\theta c$, dove:

- $\theta$ e’ un __operatore di confronto__ $\theta \in \{ =, \neq, >, \geq, <, \leq\}$
- $A$ e $B$ sono __attributi__ in $X$ sui cui valori il confronto $\theta$ abbia senso
- $c$ è una __costante__ compatibile con il dominio di $A$

Data una tupla $t$ in un’istanza di relazione $r$ sullo schema $R(X )$:

- $A\theta B$ e’ vera su $t$ se $t[A]$ è in relazione $\theta$ con $t[B]$
- $A\theta c$ e’ vera su $t$ se $t[A]$ è in relazione $\theta$ con $c$
- $F_1 \vee F_2, F_1 \wedge F_2, \neg F_1$ hanno l’usuale significato

Data un’istanza di relazione $r$ sullo schema $R(X )$ ed una condizione di selezione $F$ (su $X$ ), l’operazione di selezione $\sigma_F (r )$ produce una relazione su $X$ che contiene le sole tuple di $r$ su cui $F$ e’ vera: $$\sigma_F (r ) = \{t | t \in r \wedge t \models F \}$$

```ad-example

# Lingue

| lingua | % popolazione |
|:---:|:---:|
| cinese | 11.9 |
| spagnolo | 5.9 |
|inglese | 4.9 |
|hindu | 4.4 |
|arabo | 4.2 |

# $\sigma_{\text{\% popolazione} > 5}(\text{Lingue})$

| lingua | % popolazione |
|:---:|:---:|
| cinese | 11.9 |
| spagnolo | 5.9 |

```

### Proiezione

Data un’istanza di relazione $r$ sullo schema $R(X )$ ed un sottoinsieme di attributi $Y \subseteq X$ , l’operazione di proiezione $\pi_Y (r )$ e’ definita da: $$\pi_Y (r ) = \{t[Y ] | t \in r \}$$ ovvero $\pi_Y (r )$ contiene le tuple su $Y$ ottenute dalle tuple di $r$ considerando solo i valori su $Y$ .

```ad-example

# Stati

|  stato   | capitale |    lingua    | superficie |
|:--------:|:--------:|:------------:|:----------:|
| Austria  |  Vienna  |   Tedesco    |   83871    |
|  Cipro   | Nicosia  | greco, turco |    9251    |
| Germania | Berlino  |   Tedesco    |   357022   |
|  Italia  |   Roma   |   Italiano   |   301340   |
|  Russia  |  Mosca   |    Russo     |  3992550   | 

# $\pi_{\text{stato, capitale}}(Stati)$

|  stato   | capitale |
|:--------:|:--------:|
| Austria  |  Vienna  |
|  Cipro   | Nicosia  |
| Germania | Berlino  |
|  Italia  |   Roma   |
|  Russia  |  Mosca   |


```

## Concatenazione

L’operatore derivato dell’algebra relazionale di join (concatenazione) è indicato con il simbolo $\bowtie_F$ , dove $F$ indica la condizione di join.

È usato per unire tuple logicamente collegate, provenienti da due relazioni, in tuple singole e può essere definito mediante gli operatori primitivi (ovvero non derivati) di selezione e prodotto cartesiano.
