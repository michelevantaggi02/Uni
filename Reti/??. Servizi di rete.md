# Telnet

È un servizio di rete di emulazione di un terminale a carattere (ASCII) definito da RFC854 e RFC855.

Effettua l'astrazione del terminale consentendo l'accesso remoto attraverso la rete e si basa sul protocollo TCP (connessione affidabile).

Si basa su 3 aspetti:

1. __Network Virtual Terminal (NVT)__: terminale virtuale con caratteristiche generali; ogni server o client traduce i controlli nativi in quelli del NVT.
2. __Opzioni negoziate__ tra client e server per aumentare le funzionalità della sessione da aprire
3. __Viste simmetriche__ che fanno si che ai lati della comunicazione ci siano dei programmi invece di tastiera e monitor fisici. La negoziazione delle opzioni può generare cicli di opzioni senza fine

## Client

Viene invocato dall'utente e si connette al server remoto. Passa i caratteri digitati dall'utente al server e visualizza il risultato del comando eseguito sulla sua finestra.

## Server

Accetta le connessioni di rete. Una volta ricevuti dei caratteri dal client li trasmette al sistema operativo, come se fossero digitati dalla tastiera locale. Infine invia l'output al client.

## Funzioni Di Controllo Standard

Essendo un servizio funzionante su sistemi eterogenei

# Domain Name System (DNS)

Gli umani preferiscono i nomi agli indirizzi numerici, esistono 2 possibilità per i nomi:

- Spazio dei nomi piatto
- Spazio dei nomi gerarchico

Se si sceglie lo spazio __gerarchico__:

- suddivisione in base alla __topologia__
- Suddivisione per __organizzazione__, quindi indipendente dalle interconnessioni fisiche

__Internet usa una suddivisione per organizzazione__, è uno schema universale di denominazione e ogni organizzazione definisce liberamente la struttura interna.

Si usa un insieme di parole separate da un punto delimitatore: __dmi.unipg.it__.

Anche la stringa __unipg.it__ è a sua volta un dominio, e a sua volta __.it__ è il __top level domain__, questi ultimi vengono definiti da ICANN.

Ci sono dei domini che sono __riservati__:

- .example
- .invalid
- .localhost
- .test

IANA ha suddiviso i TLD in 3 categorie:

- __ccTLD__: country code TLD, lista delle __sigle dei paesi del mondo__. Molti coincidono con i nomi specificati nello standard __ISO 3166-1__.
- __gTLD__: generic TLD, usati da particolari organizzazioni (.com, .mil, .edu, .gov)
- __infrastrutturali__: .arpa, usato nella risoluzione inversa

Inizialmente si pensava che senza l'aggiunta di nuovi nomi, il dns sarebbe collassato. Ora sta accadenndo il contrario, perché con l'enorme quantità di nomi disponibili si stanno creando grossi problemi legali.

## Autorità Responsabili Dei Nomi

1. L'Università di Perugia si registra presso un ente preposto (registrar) e diventa responsabile del nome `.unipg.it`
2. Il Dipartimento di Matematica e Informatica chiede all'Università la registrazione di dominio `.dmi.unipg.it` e diventa responsabile per tale dominio. Ottiene così la __delega amministativa e tecnica__ per tale nome a dominio
3. I singoli soggetti che hanno bisogno di un nome a dominio, ad esempio per un server o una stazione di lavoro, contattano l'amministratore di rete del Dipartimento perché gli assegni un indirizzo IP ed un nome, e conseguentemente di gestire la registrazione del nuvo nome e indirizzo mediante il DNS

## Database DNS

l database mantenuto dal DNS è costituito da:

- Record
- Nomi
- Classi

Un certo nome può essere associato a diverse classi del database.

l client specifica il tipo di oggetto richiesto una volta che chiede di risolvere il nome, il server ritorna la descrizione della classe specificata per quel nome.

Quasi sempre gli indirizzi numerici e i nomi sono intercambiabili, ma in tutti i casi prima di effettuare una connessione il sistema converte l’hostname in un IP address.

L’amministratore di rete è responsabile dell’assegnazione dei nomi e degli indirizzi e della loro memorizzazione.

La traduzione di nomi in indirizzi deve essere nota a tutti gli host della rete

### Risoluzione Statica

L' associazione (mapping) tra indirizzo IP e hostname viene stabilito una volta per tutte tramite una __host table__ memorizzata in un file ascii (/etc/hosts)

![[host_table.png|center]]

### Risoluzione dinamica

L'associazione tra indirizzo IP e hostname viene stabilito dinamicamente, ogni host all'avvio richiede al DNSle informazioni sui nomi da assegnare alle proprie interfacce, attraversi appositi file di configurazione ogni host sa quali server interrogare.

In ambiente unix esiste una implementazione dei protocolli DNS: __Berkeley Internet Name Domain (BIND)__.

__BIND__ è un package di software comprendente:

- un server DNS (named)
- una libreria di risoluzione DNS (resolver)
- strumenti per la verifica del funzionamento del server DNS (dig o nslookup)


