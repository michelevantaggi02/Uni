Per descrivere qualsiasi cosa usiamo delle parole. Un linguaggio è un insieme di parole che possono essere elencate se si tratta di un insieme finito.

``````ad-question
title: Come possiamo descrivere un insieme infinito?

```ad-important
title: Teorema di Cantor

Non esiste una funzione iniettiva che descriva un linguaggio infinito, quindi non è possibile associare a ciascun linguaggio una parola che lo caratterizzi univocamente

```


``````


```ad-info
title: Chiusura di Kleene

La chiusura di Kleene di un linguaggio $L$ è il linguaggio $L*$ costituito dalla parola vuota, dalle parole di $L$ e da tutte quelle che si ottengono concatenando due o più parole di $L$. Se $L$ è un linguaggio finito, il linguaggio $L*$ è ben definito e, in generale, infinito.

```

```ad-example

Prendo 3 nomi: "Aldo, Bianca e Carlo":
- I nomi sono separati da virgola, tranne gli ultimi due che sono separati da "e"
- Sono ammesse ripetizioni
- Nessun limite di lunghezza

Le __frasi__ sono definite dalle seguenti regole:
- Aldo, Bianca e Carlo sono __nomi__
- un __nome__ singolo è una __frase__
- un __nome__ seguito da una __virgola__ e una __frase__ è anch'esso una __frase__
- Se sono presenti virgole, l'ultima deve essere sostituita con __e__

```

# Parole

Un __alfabeto__ è un insieme finito non vuoto $\sum$ di simboli chiamati __lettere__

```ad-important
title: Parole

Ogni sequenza finita di lettere di $\sum$ si dice __parola__ sull'alfabeto $\sum$. L'insieme delle parole si indica con $\sum *$ 

```

## Lunghezza

Una parola $u$ è una sequenza

$$u=a_1a_2...a_k,\quad k \geq 0, a_1,...,a_k \in \sum$$

$k$ si chiama __lunghezza__ della parola $u$ e si denota con $|u|$

```ad-important
title: Importante

Esiste una parola di lunghezza 0 chiamata __parola vuota__ che si denota con $\varepsilon$ 

```

## Concatenazione

$$u=a_1a_2...a_k$$

$$v=b_1b_2...b_h$$

Date due parole $u$ e $v$, la loro __concatenazione__ è la parola:

$$uv=a_1a_2...a_kb_1...b_h$$

### Proprietà

La concatenazione è un'operazione binaria su $\sum*$ e verifica le seguenti proprietà:

- __associativa__: $\forall u,v,w \in \sum*, \quad (uv)w = u(vw)$
- __elemento neutro__:$\forall u \in \sum* \quad u\varepsilon=\varepsilon u = u$
- __cancellatività__: se si ha $uw=vw$ o $wu=wv$ con $u,v,w \in \sum*$ allora $u=v$

### Potenza

Sia $n \geq 0$ la __potenza n-esima__ si ottiene concatenando $n$ volte la parola $w$

$$w^n=ww...w$$

$$w^0=\varepsilon,\quad w^1=w$$

### Fattore

Una parola $v \neq w$ è un __fattore__ se $w = xvy$ per opportune parole $x,y$.

Nel caso in cui $x=\varepsilon$ (oppure $y=\varepsilon$) il fattore $v$ si dice __prefisso__ (oppure __suffisso__).

# Linguaggi Formali

Ogni __sottoinsieme__ di $\sum*$ è un __linguaggio formale__ sull'alfabeto $\sum$

```ad-example

Dato l'alfabeto $\sum = \{a,b\}$ sono linguaggi formali:
$$L_0=\{a,b\}$$
$$L_1=\{a,ab,abb\}$$
$$L_2=\{ab^na | n \geq 0\}$$


```

# Grammatica

Una __grammatica a struttura di frase__ è una quadrupla

$$G = ⟨V , Σ, P, S⟩,$$

- $V$ alfabeto finito
- $Σ ⊆ V$ è l'alfabeto dei __simboli terminali__
- P è un insieme finito di espressioni $$\alpha \to \beta$$ con $𝛼 ∈ V * ∖ Σ * e 𝛽 ∈ V *$ detto __insieme delle produzioni__
- $S ∈ N = V ∖ Σ$ è il __simbolo iniziale__ o __assioma__
Le lettere di $N = V ∖ Σ$ si dicono __variabili__

## Linguaggio Generato

Dati $𝛼, 𝛽 ∈ V *$ :

- $\beta$ è una __conseguenza diretta__ di $\alpha$ ($\alpha \implies \beta$) se esistono parole $𝛾1, 𝛾2 ∈ V *$ e una produzione $𝛾 → 𝛾 ′$ in P tali che $$𝛼 = 𝛾1𝛾𝛾2,\quad 𝛽 = 𝛾1𝛾 ′ 𝛾2$$
- $\beta$ si __deriva__ (è una _conseguenza_ ) di $𝛼$ in G ($𝛼 ⇒* 𝛽$) se esistono $n > 0, 𝛼_0, 𝛼_1, . . . , 𝛼_n ∈ V *$ tali che $$𝛼 = 𝛼_0 ⇒ 𝛼_1 ⇒ · · · ⇒ 𝛼_n = 𝛽 $$
- Le conseguenze del simbolo iniziale $S$ si dicono __forme sentenziali__
- il __linguaggio generato__ da G è l'insieme delle forme sentenziali prive di variabili

```ad-example

Variabili: $⟨frase⟩, ⟨listaNomi⟩, ⟨fineLista⟩, ⟨nome⟩$

I terminali sono le lettere delle parole Aldo, Bianca, Carlo, e, virgola, spazio

Le produzioni sono:
$$\begin{matrix}
⟨nome⟩ → Aldo &⟨frase⟩ → ⟨listaNomi⟩⟨fineLista⟩ \\⟨nome⟩ → Bianca &⟨listaNomi⟩ → ⟨nome⟩ \\⟨nome⟩ → Carlo &⟨listaNomi⟩ → ⟨nome⟩, ⟨listaNomi⟩ \\⟨frase⟩ → ⟨nome⟩& ,⟨nome⟩ ⟨fineLista⟩ → e \;⟨nome⟩
\end{matrix}$$

```
