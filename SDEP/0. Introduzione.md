
> [!important] Sistema Distribuito
> __Collezione di calcolatori autonomi__ connessi via rete e dotati di particolari funzioni che permettono di _coordinare le loro attività e condividere risorse_ del sistema.
> Il concetto di sistema distribuito è contrapposto al concetto di sistema centralizzato (un unico calcolatore)

Un'altra distinzione è quella tra __distribuito__ e __parallelo__, il cui obiettivo è quello di raggiungere il massimo _incremento di prestazioni per una singola applicazione_.

# Vantaggi

- Più economici dei sistemi centralizzati
- Possibilmente più veloci, perché scalabili infinitamente
- Distribuzione intrinseca delle macchine per alcune applicazioni
- Affidabilità, Se una macchina cade, il sistema può nel complesso sopravvivere

# Svantaggi

- Software più complesso
- Si potrebbe saturare la rete
- è facile accedere anche ai dati riservati

# Risorse

La __risorsa__ è un qualsiasi elemento che può essere acceduto per qualsivoglia utilizzo.

## Tipi Di Risorse

- Dati (informazioni)
- Software (programmi)
- Hardware (dischi, stampanti)

## Risorse Condivise

Una risorsa si dice __condivisa__ quando può essere __acceduta da più utilizzatori__.

### Dati

I dati vengono tipicamente organizzati in file, e il loro utilizzo consiste in operazioni di lettura e scrittura.

Eventuali concorrenze vengono gestite tramite indicatori (semafori o lock o flag o modalità).

Alla risorsa(file) viene associato un indicatore che informa eventuali processi concorrenti sullo stato della risorsa, in particolare la risorsa dati può in stato di:

- divieto di lettura e scrittura
- divieto di sola scrittura
- divieto di sola lettura
- nessun divieto
Tramite questi indicatori è possibile condividere tra più processi lo stesso dato

### Software

Risorse di tipo software sono i programmi che possono essere condivisi in fase di esecuzione. Un unico programma (utente o di sistema) può essere eseguito da più utenze.

In genere l'esecuzione multipla non crea problemi, poiché nuove istanze dello stesso programma lavorano su variabili locali nuove.

Se il programma fa uso di dati non locali (globali o assoluti) occorre far uso della condivisione dei dati.

### Hardware

Le tecniche di gestione di risorse hardware condivise dipendono strettamente dalla risorsa da gestire:

- Per stampanti, plotter e periferiche di solo output la tecnica di gestione più diffusa è lo spooling: si creano code di output locali, gestite tramite politiche di tipo FIFO (First In First Out, cioè il primo che si alloca la risorsa è il primo ad usarla) o tramite priorità (ad ogni processo viene associata una priorità, la risorsa viene data subito al processo con priorità più alta).
- Per dischi ed altre unità di I/O oltre ad un meccanismo di spooling occorre prevedere una protezione sui file con tecniche analoghe a quelle per la condivisione dei dati.

La risorsa hardware più importante è sicuramente il processore. La tecnica di gestione della CPU discrimina anche il tipo di sistema operativo della macchina, infatti possiamo avere:

- s.o. monotask (l'unico utente può lanciare un solo programma alla volta)
- s.o. multitask (dove un unico utente può lavorare con più programmi contemporaneamente)
- s.o. multiutente (dove più utenti possono lavorare in contemporanea ognuno con diversi programmi)

In s.o. multitask e in s.o. multiutente in cui la risorsa CPU è condivisa tra più processi (di uno o più utenti), la politica di gestione più applicata è quella del __time-sharing__ (tempo condiviso).

## Software Di Condivisione Risorse

- In unix si usa __NFS__ (Network File System)
- In Windows si usa __Netbios__

# Comunicazioni Tra I Calcolatori

Le comunicazioni vengono gestite dai sottosistemi di comunicazione (Layer 2-3-4 ISO/OSI)

![[comunicazioni.png]]

# Paradigma Client-Server

Il paradigma __client-server__ è un modello di __interazione tra processi__ software (allocati anche su computer distinti), tali processi possono essere suddivisi in client (che richiedono servizi o risorse) e server (che offrono servizi o risorse).

Il processo __client__ è tipicamente dedicato ad __interagire con l'utente finale__ e svolge un ruolo attivo nel generare autonomamente richieste di servizi.

Il processo __server__ è invece reattivo: _svolge una computazione solo a seguito di una richiesta di un client_.

Il paradigma client-server è ottimo anche per la costruzione di software, indipendentemente dall'allocazione dei processi.

## Interazione Asimmetrica Tra Due Processi

- Il processo client invia una richiesta di servizio al server che esegue il servizio e restituisce un risultato.
- Il flusso di controllo è usualmente sincrono
- La logica di comunicazione è half-duplex: dal client al server e viceversa
- Non è escluso che client e server possano scambiarsi i ruoli
- Variante: function shipping i processi si scambiano anche codice

## Client

L'elaboratore dedicato al client deve essere adatto all'interazione con l'utente, cioè corredato di un'interfaccia utente capace di accettare richieste d'accesso alle risorse remote oltre a quelle locali.

La macchina deve essere corredata di funzioni comunicative idonee all'invio delle richieste e alla ricezione delle risposte.

Spesso si usa un PC dotato di strumenti di produttività come posta elettronica, accesso ad internet, work processing, ecc.

## Server

L'elaboratore server è dimensionato in funzione dei servizi che deve offrire e del carico transazionale.

Gestisce ampi buffer di memoria centrale e dispositivi di memoria di massa efficienti e robusti, con elevata capacità di svolgere operazioni di I/O.

E' fornito di un sw gestionale capace di interpretare le richieste ed erogare i servizi invocati.

E' dotato di un sistema operativo multitasking (capace di gestire richieste multiple simultanee)

## Architettura

![[client-server.png]]

## Client Server O Peer to Peer

Il concetto di client-server ha quindi insito al suo interno il concetto di rete e di risorsa, poiché i server tramite una rete mettono a disposizione risorse ai client.

In alternativa all'organizzazione client server c'è l'architettura peer to peer (paritetica) in cui i singoli nodi (elementi) della rete sono uguali, cioè sono gestiti nello stesso modo. I singolo nodo può far condividere aree proprie ad altri nodi (trusted = fidati).

![[client-server-ptp.png|center]]

## Modelli Generali

- Architettura software
- Architetture distribuite
	- client-server
	- peer-to-peer
	- 2-tier
	- 3-tier
	- 4-tier
- Architetture Object Oriented (Middleware OO)

### Architetture Software

Collezione di moduli software (o componenti) interagenti tramite un ben definito paradigma di comunicazione

### Architettura 2-tier

![[2-tier.png|center]]

Il client interagisce direttamente con il server senza passaggi intermedi.

Architettura tipicamente distribuita geograficamente e usata in ambienti di piccole dimensioni.

È poco scalabile.

### Architettura 3-tier

![[3-tier.png|center]]

Un agente viene inserito tra client e server per diversi motivi:

- Filtro (es: per adattare un mainframe all'ambiente client/server)
- Bilanciamento del carico di lavoro dei server (es: monitoraggio per limitare il numero di richieste simultanee)
- Servizi intelligenti (es: distribuire una richiesta su più server)
### Architettura 4-tier

![[4-tier.png|center]]

Due agenti vengono inseriti tra client e server:
- Web tier
- Component tier

>[!example]
>![[4-tier-2.png|center]]

### Architetture ad oggetti

Architettura peer-to-peer in cui ogni agente è un oggetto che eredita la struttura della classe (attributi, operazioni e associazioni d'uso).

Ogni agente rispetta i __principi dell'object oriented__:
- __Identità__
- __Incapsulamento__
- __Ereditarietà__
- __Aggregazione__

Gli agenti comunicano tramite scambio di messaggi.

### Architetture middleware

Il middleware  in un ambiente distribuito deve creare l'illusione di un sistema globale in cui tutti i server sembrano comportarsi come un unico calcolatore. 

Obiettivo del middleware è __offrire supporto__ allo sviluppo e all'integrazione di applicazioni Client/Server in ambienti distribuiti eterogenei. 

## Vantaggi Client-Server

- __semplicità__: il client spedisce una richiesta ed ottiene una risposta; non si devono stabilire connessioni prima dell'uso né se ne devono chiudere dopo l'uso e il messaggio di replica serve anche come acknowledgment della richiesta. 
- __efficienza__: i livelli OSI interessati sono solo 3 (__fisico__ e __data link__ per trasporto dati, il __livello 5__ (sessione) è quello del protocollo __request/reply__ che definisce l'insieme delle richieste e repliche legali, non c'è gestione di sessione perché __non ci sono sessioni__).

## Chiamate di sistema

Per la semplice struttura, i servizi messi a disposizione dal nucleo minimo possono essere ridotti a due chiamate di sistema, una per spedire messaggi ed una per riceverne.

Queste chiamate possono essere invocate tramite procedure di libreria per esempio con:

- `send(dest, &mptr)`: spedisce un messaggio puntato da `mptr` al processo identificato da `dest` e blocca il mittente fino a che il messaggio non è stato spedito
- `receive(addr, &mptr)`: il destinatario viene bloccato fino a che non arriva un messaggio, quando questo arriva viene copiato in un buffer puntato da `mptr` e si sblocca. `addr` indica l'indirizzo che sto "ascoltando"

